#NodeJS Ninja
##"The Big Picture"

**Mi:** Jófej emberek vagyunk egy nyitott lelkes csapatban, ahol kötelező fejlődni, izgalmas feladatokat oldunk meg, modern technológiákkal és finom a kávé.

**Te:** Legyél olyan NodeJS fanatikus, aki nyitott, lelkes és kreatív. Olyan csapatjátékos, aki bírja az építő kritikát, megvan benned a szakmai alázat és nemcsak akarsz fejlődni, de teszel is érte.

##Nem lesz könnyű, de élvezni fogod!

* Az első két hétben megismered a Contact Centerek világát, hogy megértsd mit és miért szeretnének az ügyfeleink.
* Már az első hetektől kezdve részt veszel a **tervezési és kivitelezési feladatokban**, és igen, szeretnénk hallani az ötleteidet és javaslataidat.
* Egy hónap után már aktívan fogod tervezni és fejleszteni a **VCC NodeJS**-re alapozott részeit, ahol fontos elvárás a hatékonyság, a magas terhelés tűrés és az **MVP szemlélet**.
* A csapat elvárja, hogy az általad elkészített kódok funkcionálisan, és unit szinten is le legyenek tesztelve.
* A feladatokhoz és a fejlődésedhez is szükséges, hogy ne okozzon gondot az angol könyvek és leírások megértése, és rutinosan tudj tömör, minőségi technikai dokumentációkat írni.
* Három hónap alatt ki kell vívnod a csapat elismerését.

##Amivel kitűnhetsz a pályázók közül:

* Nyitott vagy az új feladatok, technológiák és programnyelvek megismerésére, használatára.
* Széleskörű és mély szakmai tapasztalattal rendelkezel **NodeJS (ES6, ES7, Flow, Babel)** területen. Emellett otthon vagy ezek tesztelésében, és az apró finom trükkökben is.
* Dolgoztál már **agilis módszertanokkal** (Scrum, Kanban).
* Vannak teszteléssel kapcsolatos ismereteid (TDD).
* Munkád során találkoztál már a következő technológiákkal:
  * RabbitMQ, Redis
  * PHP, JavaScript
  * Lumen, React/Flux
  * REST
  * Használtál már verziókövetőt (GIT).
* Legalább felhasználói szinten ismered a Linuxot.

##A Virtual Call Center ajánlata:

* Részese lehetsz a missziónknak, amely során innovatív módon változtatunk meg egy iparágat úgy, hogy mindig a versenytársak előtt járunk két lépéssel. 
* Olyan megoldásokat nyújtunk amely ügyfél-élményt, sikert biztosít, és amelyhez ügyfeleink mindig ragaszkodni fognak.
* Fő szemléletmódunk az **emberközpontúság és az agilitás**, mind fejlesztési, mind vezetési szempontból.
* A csapat több éve együtt dolgozik, ezáltal teljes mértékben összeszokott és segítőkész.
* Szinte minden esetben a piacon lévő legfrissebb, **stabil technológiákkal dolgozunk**, így folyamatosan naprakész és sokoldalú tudással fogsz rendelkezni.
* Tudjuk, hogy a kiemelkedő infrastruktúrájú munkakörnyezet, és a vizuális információmegosztás alapja a kreatív munkavégzésnek.
* Nálunk a **stresszes helyzetekben** is jelen van a **humor**.
* Mi elfogadjuk, hogy emberből vagy és hibázhatsz.
* Az anyagi megbecsülésed motorja a fejlődésed.
 
**Amennyiben vonzó számodra a fenti pozíció és úgy érzed a célkitűzéseknek meg tudsz felelni, küldd el pályázatodat a job@virtual-call-center.eu címre a "NodeJS ninja" megjelöléssel.**
